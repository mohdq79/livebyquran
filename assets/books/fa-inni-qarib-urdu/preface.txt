فَإِنِّي قَرِيبْ: قرآن کے ذریعے اللہ کے قرب کی تلاش

رات کی گہرائیوں میں، جب زندگی کی مشکلات اور فکریں آپ کو گھیر لیں، اور دنیا کی بے رحم لہروں کا سامنا کرتے  کرتے آپ تھک جائیں، عین اسوقت آپ کی روح میں ایک نرم سرگوشی گونجتی ہے، “فَإِنِّي قَرِيبْ”۔یہ اللہ تعالیٰ کا وعدہ ہےکہ وہ ہمیشہ قریب ہے،  آپ کی سانسوں سے بھی زیادہ 
قریب ۔اللہ تعالیٰ کی موجودگی اور اس کی قربت  کا یہ لطیف  احساس  ہی انسان کی  روح اور جسم دونوں کے لیے  راحت ، سکون اور رہنمائی کا  زریعہ  بنتا ہے ۔

“وَلَقَدْ خَلَقْنَا ٱلْإِنسَـٰنَ وَنَعْلَمُ مَا تُوَسْوِسُ بِهِۦ نَفْسُهُۥ ۖ     وَنَحْنُ أَقْرَبُ إِلَيْهِ مِنْ حَبْلِ ٱلْوَرِيدِ”

یقیناً، ہم نے انسان کو پیدا کیا ہے اور ہم اُس کی روح کی سرگوشیوں کو بھی  جانتے ہیں، اور ہم اُس کی شہ رگ سے بھی زیادہ قریب ہیں۔  (سورۃ   ق: 16)

یہ کتاب، فَإِنِّي قَرِيبْ، اللہ کی قربت کی جانب سفر کی دعوت ہے۔ یہ کتاب محض کاغذ پر لکھی سیاہی نہیں، بلکہ ایک پل ہے۔ دل کی گہرائیوں سے نکلی دعاؤں سے  بنا ہوا پل، جو آپ کو شکوک، بے چینی، اور مایوسی کی دنیا سے دور لے جاکر  ، ایمان اور اعتماد کے پرسکون ساحلوں تک پہنچا دیتا ہے ۔ یہ اللہ کی قربت کو گرم جوشی سے گلے لگانے کی دعوت ہے، تاکہ آپ 
ہر دل کی دھڑکن میں اُس کی محبت کی نرمی محسوس کر سکیں۔ اس کتاب کا مقصد آپ کو یہ یاددہانی کروانا ہے کہ: 
•	قرآن آپکے دل، روح، اور جسم کے لیے شفا ہے۔ قرآن کا مرہم  کیسے پریشانیوں کو سکون میں بدل دیتا ہے، ٹوٹے ہوئے دلوں کو جوڑتا ہے، اور زندگی کے طوفانوں کا ہمت اور ثابت قدمی سے سامنا کرنے کی طاقت دیتا ہے ۔ 
•	قرآن  ایک حکمت کا سمندر ہے جس میں  دعاؤں اور اذکار کا ایک بیش قیمت خزانہ موجود ہے۔  رسول ﷺ کی سنت کی روشنی  اور  انبیاء کرام کی کہانیوں کی رہنمائی  میں  اس سمندر کی گہرائی میں ڈوب کر یہ خوبصورت موتی چن لیں  تاکہ آپ بھی   ان دعاؤں  کی برکتوں  سے فیض یاب ہو سکیں۔ 
•	قرآن روحانی اور جسمانی شفا ہونے کے ساتھ ساتھ انسان کی جذباتی کیفیات کا ایک رنگین کینوس ہے ۔ ہمارے ساتھ اس خوبصورت  سفر پر چلیں  ،جہاں ہم نے  قرآنی آیات کو تصویری شکل میں بیان کرنے کی کوشش کی ہے  جو آپ  کےذہن پرچسپا ہو کردل پر  گہرا اثر چھوڑتی ہیں، سوچ  کی چنگاری کو بھڑکاتی ہیں اور اس مقدس کتاب سے ایک ہمیشہ رہنے والا محبت کا تعلق قائم کرتی ہیں۔

“فَإِنِّي قَرِيبْ”  کی انگلی تھام کر اس سفر کا آغاز کریں اور اللہ کی قربت کو محسوس کریں ۔ 
