<!-- assets/books/parables-urdu/intro.html -->
<section class="book-section" dir="rtl">
  <h2 class="section-title">تعارف</h2>

  <p>
    قراٰنِ مجید رہتی دنیا تک تمام انسانیت کے لیے ہدایت اور رہنمائی کا ذریعہ ہے۔  
    مشعلِ راہ ہے اور زندگی گزارنے کا بہترین فارمولا بھی ہے۔  
    اور قراٰن کا پہلا ٹیچر — اس کو سکھانے اور سمجھانے والا — خود اللہ سبحان و تعالیٰ ہے۔  
    اللہ تعالٰی نے فرمایا:
  </p>

  <blockquote class="quran-verse">
    ٱلرَّحْمَـٰنُ<br>
    عَلَّمَ ٱلْقُرْءَانَ<br>
    <small>(سورۃ الرحمٰن: 1–2)</small>
  </blockquote>

  <p>
    ایک اچھے اور مہربان استاد کی یہی نشانی ہوتی ہے کہ وہ اپنے طلباء کو ہر طریقے سے بات سمجھانے کی کوشش کرتا ہے۔  
    بار بار، ہر پہلو سے — کبھی پیار سے تو کبھی ڈانٹ کر، کبھی ماضی کی ناکامیوں کی داستانیں سنا کر عبرت دلاتا ہے  
    اور کبھی اعلیٰ تمغات حاصل کرنے والے طلباء کی کہانیاں سنا کر اپنے سامعین کی حوصلہ افزائی کرتا ہے۔  
    کبھی امتحان میں فیل ہونے سے ڈراتا ہے اور کبھی بہترین مستقبل کی امید دلاتا ہے۔  
    ایک اور طریقہ کار جو ہر اچھا استاد استعمال کرتا ہے وہ ہے بات کو مثالوں سے سمجھانا۔  
    اللہ تعالیٰ نے بھی قرآن میں ہر طرح کی واضح مثالوں سے ہمیں بات سمجھانے کی کوشش کی ہے  
    تاکہ انسان اپنی غفلت سے نکل کر اللہ کی بھیجی ہوئی ہدایت کو پا لے۔
  </p>

  <blockquote class="quran-verse">
    وَلَقَدْ صَرَّفْنَا فِى هَـٰذَا ٱلْقُرْءَانِ لِلنَّاسِ مِن كُلِّ مَثَلٍۢ ۚ  
    وَكَانَ ٱلْإِنسَـٰنُ أَكْثَرَ شَىْءٍۢ جَدَلًۭا<br>
    <small>
      اور ہم نے اس قرآن میں لوگوں (کے سمجھانے) کے لئے طرح طرح کی مثالیں بیان فرمائی ہیں۔  
      مگر انسان بڑا ہی جھگڑالو پیدا ہوا ہے۔ (سورۃ الکھف:54)
    </small>
  </blockquote>

  <p>
    “مثال” کا مطلب کسی چیز کو کسی دوسری شے کی شکل و صورت اختیار کر لینا، کسی ایک بات کو دوسری سے تشبیہ دینا،  
    کسی خیال یا سوچ کی تصویر کشی کرنا، abstract idea کو کسی ایسے نمونے میں پیش کرنا کہ بات واضح ہو سکے؛  
    کسی مبہم خیال کو ظاہر کی شکل دے کر واضح کرنا۔  
    اللہ سبحان و تعالیٰ نے قرآن میں مثالیں اسی لیے دیں کہ انسان ان مثالوں کو سمجھے، غور و فکر کرے، نصیحت اور سبق حاصل کرے۔
  </p>

  <blockquote class="quran-verse">
    وَيَضْرِبُ ٱللَّهُ ٱلْأَمْثَالَ لِلنَّاسِ لَعَلَّهُمْ يَتَذَكَّرُونَ<br>
    <small>(یہ مثالیں اللہ اِس لیے دیتا ہے کہ لوگ اِن سے سبق لیں۔ سورۃ ابراہیم:25)</small>
  </blockquote>

  <p>
    پھر ایک اور آیت میں اللہ تعالیٰ نے فرمایا:
  </p>

  <blockquote class="quran-verse">
    وَتِلْكَ ٱلْأَمْثَالُ نَضْرِبُهَا لِلنَّاسِ لَعَلَّهُمْ يَتَفَكَّرُونَ ٢١<br>
    <small>(اور یہ مثالیں ہیں جو ہم لوگوں کے لیے بیان کرتے ہیں تاکہ وہ غور و فکر کریں۔ سورۃ الحشر:21)</small>
  </blockquote>

  <p>
    اسی طرح سورۃ زمر میں فرمایا:
  </p>

  <blockquote class="quran-verse">
    وَلَقَدْ ضَرَبْنَا لِلنَّاسِ فِى هَـٰذَا ٱلْقُرْءَانِ مِن كُلِّ مَثَلٍۢ لَّعَلَّهُمْ يَتَذَكَّرُونَ<br>
    <small>(اور ہم نے لوگوں کے [سمجھانے کے] لئے اس قرآن میں ہر طرح کی مثالیں بیان کی ہیں تاکہ وہ نصیحت پکڑیں۔ سورۃ الزمر:27)</small>
  </blockquote>

  <p>
    ان آیات سے صاف ظاہر ہے کہ اللہ تعالیٰ نے یہ مثالیں اس لیے بیان فرمائیں  
    کہ ان کو پڑھ کر انسان کے اندر گہری سوچ، غور و فکر بیدار ہو سکے۔  
    ہم میں سے اکثر لوگ صرف تلاوت کرتے رہتے ہیں لیکن کبھی بھی اس کو سمجھنے کی کوشش نہیں کرتے۔  
    صرف پڑھ لینے سے قراٰن کا حق ادا نہیں ہوتا؛ اللہ تعالیٰ نے ہر مسلمان کو دعوت دی ہے  
    کہ اس کی آیات کو سمجھا جائے اور ان پر گہرا تدبر کیا جائے۔
  </p>

  <blockquote class="quran-verse">
    أَفَلَا يَتَدَبَّرُونَ ٱلْقُرْءَانَ أَمْ عَلَىٰ قُلُوبٍ أَقْفَالُهَآ ٢٤<br>
    <small>(کیا یہ لوگ قرآن پر تدبر نہیں کرتے یا ان کے دلوں پر تالے پڑچکے ہیں؟ سورۃ محمد:24)</small>
  </blockquote>

  <p>
    تدبر کا لفظ “دبر” سے آیا ہے جس کا مطلب پشت یا کمر ہے۔  
    یعنی آیات کو پڑھ کر انسان سوچے کہ اس کے پیچھے کیا مقصد ہے، غور و فکر کرے  
    کہ اللہ تعالیٰ اس آیت کے ذریعے ہمیں کیا سمجھانا چاہتے ہیں، اور اس حدیث کے پیچھے کیا حکمت چھپی ہے۔
  </p>

  <p>
    اللہ تعالیٰ نے ہر جگہ مثال کے لیے “ضرب” کا لفظ استعمال فرمایا:  
    ضَرَبَ ٱللَّهُ مَثَلًا۔ ضرب کا مطلب ہے چوٹ لگانا یا ایک شے کو دوسری شے پر مارنا،  
    جیسے لوہار جب لوہے کو چوٹ لگاتا ہے تو اس کا مقصد لوہے کی شکل بدلنا ہوتا ہے۔  
    اسی طرح ان مثالوں کا مقصد انسان کی فکر پر چوٹ لگا کر اس کی سوچ میں تبدیلی پیدا کرنا،  
    اس کا نظریہ حیات کو نئی شکل دینا ہے۔
  </p>

  <p>
    شیخ شنقیطی رحمہ اللہ نے فرمایا:  
    <em>“اللہ تعالیٰ نے قرآن میں مثالیں اور تمثیلیں لوگوں کے نصیحت حاصل کرنے کے لیے بیان کی ہیں،  
    اور صرف اہل علم ہی ان کے معنی کو سمجھ سکتے ہیں۔”</em>
  </p>

  <blockquote class="quran-verse">
    وَتِلْكَ ٱلْأَمْثَالُ نَضْرِبُهَا لِلنَّاسِ ۖ وَمَا يَعْقِلُهَآ إِلَّا ٱلْعَـٰلِمُونَ ٤٣<br>
    <small>(اور یہ مثالیں ہم لوگوں کے لیے بیان کرتے ہیں لیکن انہیں نہیں سمجھتے سوائے علم والے کے۔ سورۃ العنکبوت:43)</small>
  </blockquote>

  <p>
    شیخ ابو اسحاق الحوینی رحمہ اللہ کہتے ہیں:  
    <em>“اللہ تعالیٰ نے قرآن میں متعدد بار تمثیلیں بیان کی ہیں،  
    اور اس کا مقصد یہ ہے کہ مخلوق اس کے کلام کو سمجھ سکے۔  
    پس جو تمثیل کو سمجھنے سے قاصر ہو اسے رونا چاہیے۔”</em>
  </p>

  <p>
    شیخ السعدی رحمہ اللہ فرماتے ہیں:  
    <em>“اللہ تعالیٰ فرماتے ہیں کہ اس نے انسانوں کے لیے قرآن میں مثالیں بیان کی ہیں  
    تاکہ وہ اس کی آیات پر غور کریں۔ غور و فکر کرنے سے بندے کے لیے علم کے خزانے کھل جائیں گے،  
    نیکی اور بدی کے راستے میں فرق واضح ہوگا، اچھے اخلاق کی ترغیب ملے گی  
    اور برے اخلاق سے بچاؤ ممکن ہوگا۔”</em>
  </p>

  <p>
    ابن کثیر رحمہ اللہ اپنی تفسیر میں بیان کرتے ہیں:  
    <em>“بعض سلف کو جب کوئی مثال سمجھ نہیں آتی تھی تو وہ رویاکرتے تھے،  
    کیونکہ وہ سمجھتے تھے کہ سخت دل لوگ تمثیل نہیں سمجھ سکتے۔”</em>
  </p>

  <blockquote class="quran-verse">
    إِنَّ ٱللَّهَ لَا يَسْتَحْيِيٓ أَن يَضْرِبَ مَثَلًۭا مَّا بَعُوضَةًۭ فَمَا فَوْقَهَا ۚ  
    فَأَمَّا ٱلَّذِينَ ءَامَنُوا۟ فَيَعْلَمُونَ أَنَّهُ ٱلْحَقُّ مِن رَّبِّهِمْ  
    وَأَمَّا ٱلَّذِينَ كَفَرُوا۟ فَيَقُولُونَ مَاذَآ أَرَادَ ٱللَّهُ بِهَـٰذَا مَثَلًۭا ۘ  
    يُضِلُّ بِهِۦ كَثِيرًۭا وَيَهْدِيۦ بِهِۦ كَثِيرًۭا ۚ وَمَا يُضِلُّ بِهِۦٓ إِلَّا ٱلْفَـٰسِقِينَ ٢٦<br>
    <small>
      (اللہ اس سے ہرگز نہیں شرماتا کہ مچھر یا اس سے بھی حقیر تر کی مثال دے؛  
      اور جو لوگ ایمان لائے، وہ جانتے ہیں کہ یہ حق ہے، اور جو کفر لائے وہ کہتے ہیں  
      “اللہ نے اس سے کیا مراد رکھی؟” – سورۃ البقرۃ:26)
    </small>
  </blockquote>

  <p>
    ان آیات اور علمائے کرام کے اقوال سے ظاہر ہے کہ اللہ تعالیٰ نے لوگوں کو دو طرح میں تقسیم کیا:  
  </p>
  <ol style="margin:1rem 0 1rem 1.5rem; text-align:right;">
    <li>وہ جو ان مثالوں پر غور و فکر کرکے انہیں سمجھتے ہیں — یہ علم والے ہیں۔</li>
    <li>وہ جو ان مثالوں کو مسترد کردیتے ہیں اور انہیں سمجھنے سے قاصر رہتے ہیں۔ — یہ غافل ہیں۔</li>
  </ol>

  <p>
    اس کتاب کا مقصد ان مثالوں کو قرآن و حدیث کی روشنی میں، تصاویر کے ذریعے سمجھانا ہے  
    تاکہ ہم ان پر تدبر کرکے اپنی زندگی میں ان کی اہمیت کو سمجھیں، سبق حاصل کریں  
    اور اپنی طرزِ حیات کو ان کے مطابق ڈھالیں۔ اللہ تعالیٰ سے دعا ہے کہ وہ ہماری  
    اس کوشش کو قبول فرمائے اور ہمیں قرآن کے علم سے منور فرمائے۔
  </p>
</section>
